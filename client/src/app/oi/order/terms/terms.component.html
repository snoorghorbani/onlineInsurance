<div>
    با تشکر از اعتماد شما در انتخاب بیمه آنلاین

    کاربر گرامی خواهشمند است موارد زیر را جهت استفاده بهینه از خدمات و برنامه‌های کاربردی بیمه آنلاین، ملاحظه فرمایید.
    
    ورود کاربران به وب‌سایت بیمه آنلاین و استفاده ازخدمات ارائه شده در این وب سایت یا برنامه‌های ارائه شده توسط بیمه آنلاین به معنای آگاهی از شرایط و قوانین استفاده از این خدمات و پذیرفتن آن می‌باشد. شرایط و قوانین جمهوری اسلامی ایران بیمه آنلاین متأثر از شرایط و قوانین تجارت الکترونیک و قانون حمایت از مصرف‌کننده و بیمه مرکزی جمهوری اسلامی ایران است. لازم به ذکر است، شرایط و قوانین مندرج در سایت جایگزین کلیه‌ی توافق‌های قبلی محسوب می‌شود و استفاده از هر گونه خدمات این سامانه به عنوان یک قرارداد ضروری تلقی می‌شود. لذا خواهشمند است در صورت وجود هر گونه ابهام با کارشناسان ما مشورت نمایید.
    
    تعریف مشتری یا کاربر یا بیمه‌گذار:
    
    مشتری یا کاربر یا بیمه‌گذار به فردی گفته می‌شود که با اطلاعات شخصی خود نسبت به ثبت سفارش یا هر گونه استفاده از خدمات بیمه آنلاین اقدام نماید. شخصی که در سامانه بیمه آنلاین با استفاده از اطلاعات خود نسبت به ثبت سفارش، خرید یا دریافت خدمات برای شخص سومی اقدام می‌کند، نیز از طرف بیمه آنلاین به عنوان مشتری شناخته شده و ملزم به رعایت تمامی قوانین حاکم بین بیمه آنلاین و کاربر می‌باشد.
    
    تعریف نماینده بیمه:
    
    کلیه رابطان شرکت‌های بیمه طرف قرارداد با بیمه آنلاین که اصالت و اعتبار فعالیت‌شان از طرف شرکت‌های بیمه فعال در جمهوری اسلامی ایران مورد تایید قرار گرفته باشد و طی استعلامات ادواری بیمه آنلاین از بیمه مرکزی جمهوری اسلامی ایران مورد تایید قرار بگیرند.
    
    محصولات قابل ارائه در بیمه آنلاین:
    
    بیمه آنلاین یک سامانه مدیریت و فروش آنلاین بیمه می‌باشد. در بیمه آنلاین هیچ گونه کالای فیزیکی که ماهیت فیزیکی آن دارای ارزش باشد، فروخته نمی‌شود. آنچه که کاربر می‌تواند از این سامانه دریافت نماید، خدمات مدیریت بیمه و خرید بیمه‌نامه است. استفاده از خدمات مدیریت بیمه برای کاربر رایگان و خرید بیمه‌نامه برای مشتری شامل هزینه می‌باشد. کلیه بیمه‌های قابل فروش در بیمه آنلاین با توجه به درخواست مشتری توسط نمایندگان مورد تایید بیمه مرکزی جمهوری اسلامی ایران صادر و برای کاربران مطابق با آدرس ثبت شده ارسال می‌شود.
    
    تمامی قیمت‌های ارائه شده در سامانه از طرف نمایندگان بیمه اعلام می‌شود و بیمه آنلاین هیچ گونه دخل و تصرفی در قیمت ها ندارد. چنانچه تخفیفی از طرف بیمه آنلاین بر روی قیمت ها اعمال شود، به کاربر اعلام خواهد شد. از آنجا که محصولات ارائه شده ما در بیمه آنلاین وابسته به شرکت‌های بیمه می‌باشد، انصراف از دریافت بیمه‌نامه منوط به قوانین داخلی شرکت صادرکننده‌ی بیمه می‌باشد.
    
    راه ارتباطی:
    
    شما می‌توانید از سرویس‌ها و خدمات بیمه آنلاین استفاده کنید یا سفارش خود را اینترنتی ثبت کنید یا به آدرس support [at] bimito [dot] com ایمیل ‌بزنید یا با بیمه آنلاین چت کنید. این ارتباط از کانال‌های الکترونیکی انجام می‌شود و کاربر موافقت می‌کند که پاسخ درخواست خود را نیز به صورت الکترونیکی دریافت نماید. آدرس و شماره تلفن و ایمیل اعلامی از طرف مشتری تنها کانال رسمی ارتباط با مشتری می‌باشد و تمامی ارتباطات بیمه آنلاین با مشتری از طریق آنها صورت می‌پذیرد. خبر رسانی‌ها در مورد سرویس‌های ویژه، رویدادها و ... توسط بیمه آنلاین انجام می‌شود و چنانچه کاربر تمایلی به دریافت نداشته باشد می‌تواند از طریق وب‌سایت یا اپلیکیشن نسبت به مدیریت این موارد اقدام نماید.
    
    ممکن است بیمه آنلاین سؤالات نظرسنجی خود را بعد از انجام خرید یا استفاده از سامانه‌ی مدیریت بیمه از طریق پیامک برای مشتری ارسال نماید. مسیرهای ارتباطی رسمی با پشتیبانی‌های بیمه آنلاین از جمله شماره تلفن، سامانه پیامکی، ایمیل یا کانال های ارتباطی شبکه‌های مجازی در قسمت تماس با ما درج شده و بیمه آنلاین فقط از طریق این سامانه‌ها به ارتباط با مشتری می‌پردازد و هر گونه تماس با مشتری تحت نام بیمه آنلاین از طریق دیگر موارد سوء استفاده از نام بیمه آنلاین محسوب شده و تحت پیگرد قانونی قرار می‌گیرد.
    
    حریم شخصی:
    
    بیمه آنلاین متعهد است در حد توان از حریم شخصی شما محافظت نماید و از جدیدترین تکنولوژی‌های موجود جهت حفظ اطلاعات شما استفاده نماید. تمامی مطالب ارائه شده توسط بیمه آنلاین مانند متن ها، طرح های گرافیکی، لوگو، موارد قابل دانلود، کپی و تمامی محتوای تولید شده توسط بیمه آنلاین به عنوان اموال بیمه آنلاین محسوب می‌شود و حق هر گونه استفاده از آنها در انحصار بیمه آنلاین می‌باشد.
    
    ارسال سفارش:
    
    روز کاری به معنی شنبه تا چهارشنبه هر هفته از ساعت ٨ تا ١٦ و پنج شنبه از ساعت ٨ تا ١٢ به استثنای تعطیلات رسمی در جمهوری اسلامی ایران می‌باشد کلیه سفارشات و درخواست های کاربران در طول اولین روز کاری پس از تعطیلات بررسی و در دست اقدام قرار می‌گیرند. کاربران می‌توانند در تمامی ساعات شبانه روز در هفته و به صورت ۲۴ ساعته اقدام به ارسال درخواست نمایند.
    
    زمان صدور بیمه‌نامه:
    
    تمام درخواستهای خرید بیمه که در ساعات اداری به بیمه آنلاین ارسال شوند طی همان روز و چنانچه درخواستی خارج از ساعات اداری به بیمه آنلاین ارسال شود، در اولین روز کاری بعد از ثبت درخواست در دست اقدام قرار می گیرد. بیمه آنلاین تمام تلاش خود را خواهد نمود تا بیمه‌ها با محدودیت زمانی را در اولویت قرار داده و در زمان کوتاه‌تری پیگیری نماید.
    
    چنانچه درخواست مشتری به هر عنوان امکان عملی شدن را نداشته باشد، بیمه آنلاین ملزم بوده در اولین فرصت ممکن کاربر را مطلع سازد و نسبت به عودت وجه پرداختی کاربر اقدام ‌نماید.
    
    کاربر موظف است در هنگام ثبت درخواست خرید با آگاهی کامل و اطلاع از شرایط بیمه‌نامه درخواستی خود اطلاعات مورد نیاز جهت خرید بیمه‌نامه جدید را به دقت وارد نماید و در هنگام تحویل بیمه‌نامه جدید نسبت به تحویل بیمه‌نامه قبلی اقدام نماید. چنانچه اطلاعات ارسالی توسط کاربر دارای هر گونه ایرادی باشد یا در هنگام تحویل بیمه‌نامه جدید، بیمه‌نامه قبلی تحویل نگردد، درخواست خرید کاربر غیر معتبر بوده و بیمه آنلاین حق پیگیری جهت جبران ضرر و زیان احتمالی را برای خود محفوظ می‌داند. بدیهی است، در صورت نبود شرایط ذکر شده، بیمه‌نامه تحویل داده نمی‌شود.
    
     کاربران می‌توانند نام، آدرس و تلفن شخص دیگری را برای دریافت سفارش خود وارد نمایند و در این صورت تحویل گیرنده هنگام دریافت می‌بایست کارت شناسایی ارائه نماید.
    
     تمامی بیمه نامه های صادر شده در بیمه آنلاین، کاملاً مطابق با درخواست مشتری صادر می شود. تمام مواردی که مشتری در هنگام خرید در سیستم های بیمه آنلاین، اعم از وبسایت و اپلیکیشن وارد می نماید، از جمله سابقه ی عدم خسارت، سطح پوشش های مالی و جانی مورد درخواست، پوشش های جانبی تکمیلی بیمه نامه و دیگر موارد انتخابی، به عنوان درخواست قطعی مشتری تلقی شده و تمام مسئولیت ناشی از انتخاب های انجام شده بر عهده ی مشتری می باشد.
    
    کاربر موظف است جهت نهایی نمودن سفارش، مبلغ بیمه‌نامه شخص ثالث را از طریق درگاه پرداخت درون سایت www.Bimito.com به صورت آنلاین پرداخت نماید. چنانچه امکان پرداخت پس از بازدید وجود داشته باشد، در هنگام ثبت درخواست به اطلاع مشتری می‌رسد و در این صورت نهایی نمودن درخواست منوط به پرداخت آنلاین نمی‌باشد.
    
     تحویل سفارش در مکان‌هایی که دارای آدرس قابل استناد نمی‌باشد، همانند اماکن عمومی، امکان پذیر نخواهد بود. به استثناء افرادی که به صورت ثابت در آن محل مشغول فعالیت رسمی باشند. (به عنوان مثال کارکنان فرودگاه‌ها)
    
    انصراف از خرید:
    
     کاربر می‌تواند در هر مرحله قبل از پرداخت مبلغ بیمه‌نامه، از خرید خود انصراف دهد. چنانچه درخواست انصراف پس از پرداخت مبلغ بیمه از طرف مشتری اعلام شود و بیمه درخواستی مشتری هنوز صادر نشده باشد، بیمه آنلاین موظف است تمامی مبالغ پرداختی را به مشتری عودت دهد. در صورتی که بیمه درخواستی مشتری صادر شده باشد، عودت وجه منوط به قبول شرکت بیمه جهت ابطال بیمه خواهد بود، در غیر این صورت عودت وجه مقدور نمی‌باشد.
    
    مدت قرارداد:
    
     از لحظه ورود کاربر با نام کاربری اختصاصی خود، کاربر می‌تواند از خدمات بیمه آنلاین استفاده نماید. ورود کاربر به معنی قبول همکاری با بیمه آنلاین می‌باشد. کاربر می‌تواند در هر لحظه از حساب کاربری خود خارج شود یا اپلیکیشن بیمه آنلاین را از روی دستگاه خود حذف نماید اما این موضوع به منزله انصراف از همکاری با بیمه آنلاین نمی‌باشد. جهت خاتمه‌ی همکاری کاربر می‌تواند درخواست خود را از طریق ایمیل support [at] bimito [dot] com به پشتیبانی بیمه آنلاین اعلام نماید، بیمه آنلاین سعی می‌کند، در تمام حالت نسبت به ارائه‌ی خدمات مطلوب به مشتری جهت حفظ همکاری اقدام نماید ولی در صورت درخواست مشتری نسبت به حذف اطلاعات مشتری و قطع همکاری اقدام خواهد نمود. لازم به ذکر است استفاده از خدمات بیمه آنلاین هیچ محدودیتی برای مشتری جهت استفاده از خدمات بیمه‌ای یا سامانه‌های مشابه شرکت‌ها یا اشخاص دیگر ایجاد نمی‌کند.
    
    محدوده جغرافیایی ارائه خدمات:
    
    در حال حاضر، بیمه آنلاین در تمامی مراکز استان ها خدمات فروش بیمه را ارائه می دهد. خدمات مدیریت بیمه بیمه آنلاین منحصر به محدوده جغرافیایی نمی‌باشد و کاربران از هر نقطه‌ی جغرافیایی می‌توانند از خدمات مدیریت بیمه استفاده نمایند. بیمه آنلاین به زودی در نقاط دیگر کشور نیز به ارائه‌ی خدمات خواهد پرداخت. جهت اطلاع می‌توانید به همین صفحه مراجعه نموده یا با ما تماس بگیرید.
</div>